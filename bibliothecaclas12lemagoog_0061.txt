42 » rnnrlrro

esse, quam interpungendi rationem in exemplaribus scrip·
tis et in plerisque editis. Librorum itaque auctoritas in
interpunctione omnino esse potest nulla. Nec majorem ta·
men curam aut certam rationem, ad quam interpungerent,
tenuere editores. Atqui ad sententiam constituendam et
expediendam in plurimis locis omne auxilium est ex inter-
punctione; ut altera exparte sensum nihil magis turbat
quam prava interpunctio: quandoquidem hujus ratio et
principium quaerendum est in hoc, ut exacte respondeat
illa enuntiationis partibus cum majoribus tum minoribus;
quo eodem modo etiam pronuntiatio rogatum ut adeo
unum idemque sit recte cogitare, recitare et scribere, dis·
tinctio enim ‚justa interponi nou potest, nisi enuntiatione
in partes suas rite resoluta3 si non calamo, saltem mente
et animo. Ad interpunctionem itaque primum in altera
minore editione majorem curam adhibueram, tum multo
magis in hac tertia adhibere studui.

= ln lectione mutanda nunc paullo plus mihi indulsi,
quam in edd. prioribus; frenum tamen et hic injeci impe·
tui rationibus-certis apud animum propositis. Possunt in·
numera cum specie aliqua mutari, pauca cum ratione,
quae vincat, ita scriptum fuisse: nec tamen, si acre judi·
cium adhibeas, alia in contextum recipienda esse judica·
bis. Plurima in hac critices parte sunt, quae ad ingenii
lusum revocare soleo; in plerisque ne quidem ingeniosum
satis. Nam, cum sint innumera, inprimis in poetis, in qui·
bus perpetua esse soleat scripturae varietas, ut sensui ta·⁴
rnen parum inde seu decedat seu accedat, quae tandem
laus illa esse potest, ut ubique nullo ad scriptorem fructu
pro altero alterum inculces? Porro in poetis sunt certa
phantasmata, verba sollennia, epitheta communia, quae,
si semel memoria complexus sie, promtum est, ubique
afferre, et inde seu emendationis seu conjecturae, inter·
dum valde ingeniosae, materiem quaerere. Aliae conjecturae
proficisci solent ex sermone poetico , quem quis ad nor·

 

