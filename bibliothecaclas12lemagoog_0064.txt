sneunnnnnrrtoms. rs

receperat, idem pro meo sensu iterum ejicio, ut alius pro
sensu suo hoc itidem expellat. Verum de toto hoc genere
aut plura dicenda sunt, quam quae hic locus capit, aut, si
ἱ paucis rem expedias, diversa statuentium his de rebus ju·
dicia, si modo judicia sunt, vix refinxeris.
Copiis criticis, unde huic novae editioni aliquid orna-
ε nenti accederet, usus sum haud contemnendis. Primo
quidem schedis Io. Schraderi, viri doctissimi, cujus sub-
tile in re critica ingenium ex Emendationibus in lucem
editis perspectum habebam. Schedas ejus in Virgilium, in
auctione supellectilis librariae veneuntes cum suis copiis
hujus generis inferre posset, maluit usibus meis permittere
vir humanissimus et amicissimus, Laur. van Samen, 1. V.
ll.; eas itaque in Bibliotheca nostra Academica reposui.
Operam adhibendam essevidi valde molestam ac difficilem
extricandis innumeris, quae in chartam conjecerat, modo
memoriae caussa, modo ut tormentaret, diversis quidem
temporibus repetitisque vicibus, ut exquirerem ac selige·
rem id quod vir doctissimus probaturus fuisset ipse et in
lucem proditurus: injurius enim esset in Manes viri docti,
qui omnia ejus meditata vulgare ex schedis postumis vel-
let. Apposui igitur illa, in quibus ingenii acumen et poe·
ticae elegantiae sensum deprehendere mihi viderer, ne
quid, quod delectare posset, arbitris harum rerum invi·
derem, nec in cassum tot viri docti conatus ingenii reci·
dere paterer. Alia, quae frustra tentata esse viderem, sal·
tem utilitatem mihi praestiterunt'hanc, ut interdum vul-
gatam, modo interpretatione adjecta, cum eam a docto
quoque viro male intellectam viderem, illustrandam,
modo usu poetico probato firmandam esse intelligerem.
Aliam symbolam grato animo accepi aViro doctissimo
Jacobo Bryant, qui humanitate et amore suo ad omne
officii genus provocavit me3 misit idem ad me Stricturae
in Virgilii loca-eo cum acumine et perspicacia scriptas,
ut, in multis ei adstipulandum esse, viderem, in aliis, cum

 

